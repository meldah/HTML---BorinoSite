<html>
<head>
<meta http-equiv="Content-Type" content="text/html; charset=windows-1251" />
<TITLE> За Борино </TITLE>
</head>
<BODY background="fon.jpg" >
<CENTER>
<h1> За Борино </h1>
</CENTER>
<HR WIDTH=80% SIZE=5>
<table align="center" border="3"  width="50%">
 <td> <a href = "istoriq.html"> История </a> </td>
 <td> <a href = "resursi.html"> Природни ресурси </a> </td>
 <td> <a href = "zdraveopazvane.html"> Здравеопазване </a> </td>
 <td> <a href = "obrazovanie.html"> Образование </a> </td>
</table>
<table>
<tr> 
<UL>
<LI> Разположение
<td> Община Борино е разположена в Югозападна част на Родопския масив в област Смолян, Южен централен район за планиране. На юг тя граничи с Република Гърция, на изток с община Девин, на север с община Батак, а на запад с община Доспат. Територията заема от 5.42 % област Смолян с площ 173 204 дка като селскостопанския фонд обхваща 54 115 дка или 31%, като от тях 4 300 дка са ниви, 7 000 дка – ливади и около 8 000 са мери и пасища. Горските територии обхващат 116 743 дка или 67%, в т.ч. – 90 894 дка иглолистни гори (предимно смърч и бор) и 3 391 дка широколистни. Почвите са кафяви горски и сиви горски. Административен център на община Борино е с. Борино с население 2548 човека. Община Борино създадена е през 1978 г. и включва пет населени места, броят на жителите в тях е както следва: с. Борино – 2548; с. Ягодина – 501; с. Буйново – 384; с. Кожари – 115; с. Чала – 169; Климатът е преходно континентален, умерено топъл, характеризиращ се с по-ниски летни температури и по-обилни снеговалежи. Релефът е типичен планински, с характерните особености за тази част на Родопите – стръмни и урвести места, полегати била и дълбоки долове.

Основните отрасли в общината са земеделието и животновъдството. Земеделието е ориентирано към картофопроизводството, което е важен поминък за населението. Проблем за картофопроизводителите представлява реализацията на продукцията, поради ниската й себестойност. Животновъдството е добре развито. Община Борино предлага добри възможности за отглеждане на овце и крави, имайки предвид наличието на паша. Категорията на пътната мрежа в общината е ниска. Липсват пътища от първи и втори клас. Има един третокласен  път III – 197. На територията на общината има около 80 км пътища III и IV клас и местни пътища. Общината стопанисва и поддържа около 32 км четвъртокласен път и около 30 км местни пътища. Железопътен транспорт в общината няма. Благоприятния климат, екологично чистата околна среда и природните дадености са предпоставка за развитие на туризма.

Община Борино е богата на природни забележителности – намиращия се на 6 км от с. Борино, биосферен резерват “Кастракли” с микроязовир и с уникална черноборова гора; Ягодинската пещера – намираща се на 16 км от с. Борино; Буйновското ждрело, Южнородопската екопътека, Дяволски мост в м. “Хайдушки дол”, Кемеров мост – вр. “Виденица” (Гьозтепе) – предполагаемо светилище на Бог Дионис, Доспатски язовир на 20км. и др. Цялата територия на Община Борино попада в Натура 2000. В границите на с. Борино са описани около 2 000 висши растения, от тях 69 са защитени, 11 са включени в Европейския списък на редките, застрашени и ендемични растения. В Червената книга на България са вписани като застрашени и редки 100 вида. Фауната е представена с многообразие от животни, много от които са с национално, европейско и световно значение – мечки, глигани, сърни, елени, муфлони, диви кози, глухари, скалолазки, орли, соколи, сови, зайци и други дребни хищници.
Туризмът в общината се развива. На територията й има 10 хотели и 5 къщи за гости.
</td>
</tr>
</UL>
</table>
<IMG SRC="images/karta.png" > <br>
<A HREF="index.html#begin"> Начална страница </A>
</BODY>

</html>